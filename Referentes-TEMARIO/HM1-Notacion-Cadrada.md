## A notación cadrada

O paso á notación cadrada tivo a súa orixe no século XII en París, coincidindo co florecemento da polifonía de Notre-Dáme. Na notación cadrada diferenciábase cada son e foi moi útil para o desenvolvemento da notación rítmica, que empezaba a aparecer.

### Características da notación cadrada

#### Elementos básicos

Na actualidade para o canto gregoriano utilízase notación cadrada escrita sobre un **tetragrama** (a distancia de terceira, ao igual que no pentagrama actual),  no que se identifica a posición relativa das notas grazas á utilización das claves de *Dó* ou *Fa*, que indistintamente se sitúan en calqueira das catro liñas, indicando onde se coloca unha desas notas e a posición relativa das demais. 

<img src="../figures/ud-03/notacion-cadrada-claves.png" alt="Claves empregadas na notación cadrada" style="zoom: 50%;" />

Un **neuma** é a nota ou notas cantadas sobre unha mesma sílaba; cando se trata de varias notas, cada unha delas é un elemento pneumático. Segundo o estilo máis ou menos ornamentado, podemos clasificalos atendento ao número de notas por sílaba: 

- Unha nota por sílaba: *Punctum*, *Virga*
- Dúas notas por sílaba: *Pes*, *Clivis*
- Tres notas por sílaba: *Torculus*, *Prorrectus*
- Tres ou máis notas por sílaba: *Climacus*, *Scandicus*
- Neumas de unísono: *Distropha* / *Divirga*



<img src="../figures/ud-03/notacion-cadrada-notas.png" alt="Denominación dos neumas" style="zoom:50%;" />



#### Lectura en notación cadrada

Para ler en notación cadrada ou realizar un exercicio de transcrición dunha partitura, debemos ter en conta os seguintes aspectos:

- Se nos atopamos con notas ligadas, estas lense de esquerda a dereita, agás se están aliñadas verticalmente, que se len de abaixo arriba. 

- As liñas oblicuas marcan a posición de dúas notas, cada unha determinada polo extremo ou final da
  liña.
- Ao final de cada liña sitúase o *custus*, que serve para sinalar ao cantor cal é a primeira nota da seguinte liña. 
- Só pode estar alterado o *si*, que pode ser natural (B cadro) ou bemol (B mol).

- Para indicar pausas máis ou menos longas, utilízanse os signos de puntuación seguintes:

  - Cuarto de barra: colocado na cuarta liña e indica unha pequena pausa.

  - Semibarra: colocado entre as dúas liñas do centro, e indica unha pausa máis longa, aínda que non
  chega a interromper o ritmo da frase.

  - Barra simple: equivalería á pausa de “un tempo”.

  - Barra dobre: ao final dunha pasaxe ou indicando a alternancia entre dous coros.

Esta notación, permite diferenciar con exactitude a altura de cada nota, pero non sucede o mesmo co ritmo; problema principal no estudo e interpretación do canto gregoriano.

Exemplo:

<img src="../figures/ud-03/notacion-cadrada-transcripcion.png" alt="Exemplos de transcripción" style="zoom:50%;" />
