## Comentario de audición

- Datos da audición:

| Título                               | Intérprete(s)            | Selo discrogáfico | Recuperada   | Dispoñible en               |
| ------------------------------------ | ------------------------ | ----------------- | ------------ | --------------------------- |
| [*Epitaph Of Seikilos*][au-epitafio] | Aulites, Petros Tabouris | FM Records        | Outubro 2022 | [CPMV_H1_T1][au-CPMV_H1_T1] |

[au-epitafio]:https://open.spotify.com/track/4iUOAqCQMmBuCWKEgeyPWM?si=4f3295bb003141f0 "enlace á audición"
[au-CPMV_H1_T1]:https://open.spotify.com/playlist/19fWZwUGX6rDo0bejNcWGE?si=5cd5ac29ed4a4d69 "enlace á lista de audicións"

[^def:epitafio]: Un Epitafio é unha frase que lembra ou honra a un defunto, gravada normalmente na lápida funeraria. 

1. **Contextualización**

   Trátase dun fragmento de [inscrición epigráfica](https://es.wikipedia.org/wiki/Epigraf%C3%ADagrega) atopado nunha columna de mármore (estela funeraria) sobre a tumba que fixera construír Sícilo (*Seikilos*) para a súa esposa [Euterpe](https://es.wikipedia.org/wiki/Euterpe), preto de Trales, na rexión de Asia Menor.

   Conservada actualmente no Museo Nacional de Dinamarca, foi descuberta en 1883 en Turquía e conservada no museo da antiga cidade de [Esmirna](https://es.wikipedia.org/wiki/Esmirna). Durante o holocausto de Asia Menor (1919-1922), no que a cidade de Esmirna foi destruida, non se tivo coñecemento do seu paradeiro; posteriormente foi recuperada con sinais de desgaste e deterioro na súa base e coa última liña do texto borrada. Está catalogado e datado entre o 200 ou 100 a. C. e atopouse coa música orixinal escrita na forma de notación da Grecia antiga; trátase da obra musical completa coñecida máis antiga da antiga Grecia. A inscrición, contén un texto en grego sobre o que se desenvolve a melodía.

   <img src="/home/robertoprado/Documentos/GitHub/Historia-I/figures/ud-01/Seikilos-foto-texto.png" style="zoom:50%;" />

   Estamos ante unha peza melancólica clasificada como escolión; do grego *skolion* pl. *skolia* tamén scolion* pl. *scolia*, fai referencia a un tipo de poema [lírico](http://traductor.dacoruna.gal/frontal_2013/urlTranslate.php?direccion3=es-gl&inurl=https://es.wikipedia.org/wiki/Lírico) curto, xeralmente dunha soa estrofa, que se cantaba nos banquetes na [antiga Grecia](http://traductor.dacoruna.gal/frontal_2013/urlTranslate.php?direccion3=es-gl&inurl=https://es.wikipedia.org/wiki/Antigua_Grecia) (tamén se coñecen como "canción para beber", "cancións de banquete" ou "cancións de reunión"). 

2. **Timbre**

   Diferenciamos na audición, unha breve introdución con instrumentos de percusión directa á que se suman os de percusión indirecta () (idiófonos de percusión directa e indirecta) seguida da melodía interpretada pola *khitara*, con leve acompañamento de idiófonos de percusión indirecta; de seguido, a voz interpreta case a capela a melodía, con breve acompañamento de percusión.

3. **Textura**

     - A composición está construída e organizada segundo principios modais.

     - Está en modo \*Mixolidio actual e desenvólvese nun ámbito de oitava xusta.

     - Aparecen todos os sons da escala La4 + Mi5, con \*Fa e \*Do sostidos.

     - O son que aparece con máis frecuencia é La4 (oito aparicións), seguido de Mi5 (seis aparicións).

     - O La4 é o son máis grave, que cerra a composición.

     - O ámbito estreito, a escaseza de saltos e a (presumible) utilización dun instrumento para dobrar a liña vocal fan que interpretación a da melodía non revista complexidade técnica algunha.

4. **Melodía**

     - É de ámbito estreito: (a distancia entre a nota máis grave e a nota máis aguda é dunha oitava), que discorre sobre todo por graos conxuntos (intervalos de segunda e terceira).

     - Entre os saltos melódicos, só pode destacarse o de quinta ascendente co que se inicia a composición.

     - A melodía está dividida en catro fases, exactamente iguais en duración (12 tempos cada unha).

     - Todas as frases, excepto a última, terminan cun son prolongado, e todas as frases, excepto a primeira, poden considerarse cerradas.

5. **Ritmo**

     - Descoñécese a velocidade (tempo) da canción, xa que non está explicada na notación.

     - O tempo básico, ou unidade de duración (chronos protos), é a duración breve,transcrita en notación ortocrónica como corchea.

     - Cada frase musical, e cada verso do poema, están constituídos por 12 \*chronos protos.

     - As tres últimas frases teñen unha construción rítmica moi semellante.

     - Os sons da peza poden ter tres duracións:
       
       1.  a trancrita como corchea (chronos protos),
       
       2.  a transcrita como negra (diseme ou dúas chronos protos) e
       
       3.  a negra con puntillo (triseme chronos protos).

6. **Forma**

     - Estamos ante unha composición que comeza con unha breve introdución de percusión, seguida da melodía principal introducida pola corda, que posteriormente realizará a voz. Trátase dunha forma de reducidas dimensións con intervención da percusión, corda e voz; neste caso é unha forma menor e de ritmo libre seguindo as características da música da Grecia Clásica.

7. **Relación música texto**

     - A inscrición cantada, segundo a pronuncia do grego *koiné*.

     - Como é característico da música da Grecia Antiga, melodía e texto forman un todo unificado.

     - Cada frase musical coincide con cada un dos catro versos que constitúen a composición literaria.

     - A relación entre o texto e a música é de estilo silábica (sílaba por nota) con pequenos adornos.
