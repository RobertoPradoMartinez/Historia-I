## Música e literatura en Grecia

Na cultura grega, a música e as letras forman un todo: o término *musiké* engloba música e poesía. Será a finais do período clásico,  cando se faga a división entre música e literatura.

Como principais características da relación música-texto podemos salientar:

1. O ritmo do verso é flexible, non fai acentos de instensidade, senón que atende á lonxitude das sílabas (longas ou curtas)
2. A entoación dos versos (melodía) faise por movementos de elevación de altura do son, que abrangue o ámbito da quinta
3. Os propios versos convértense en melodía e o poeta, desempeña o papel de músico

### Períodos da cultura grega

#### Período do *estilo xeométrico* (s. XI-VIII a.C)

As principais fontes de información deste período son: restos de ánforas e as epopeias homéricas a *Ilíada* e a *Odisea*.

As principais formas deste perído son:

- A epopeia: é un poema épico extenso, heroico con intervención do mundo sobrenatural. Recitábase e cantábase. Consta de:
  1. *Proemio*: un himno aos deuses ao comezo da epopeia
  2. *Kitharodia*: partes da epopeia propiamente ditas, que incluían cantos acompañados pola *kithara*

- Aulodia: canto con acompañamento de aulos propio do culto a Dioniso
- Canto coral: himnos que acompañan os servizos relixiosos e cultos funerarios

#### Período *arcaico* (s. VII-VI a.C)

Unha das principais características será a independencia entre proemio e kitharodia que se produce na epopeia. 

