## Esquema resumen e principais trazos da teoría musical grega

Para escoitar e comprendermos ben a música dos diferentes períodos da cultura grega, debemos coñecer as principais características ou trazos que a definen. Asimesmo, será de utilidade á hora de completar as fichas de audicións e por iso, repasaremos os aspectos básicos.

### Decálogo da teoría musical grega

1. A música grega era **principalmente monódica**: o acompañamento instrumental, non implica harmonía ou polifonía na música grega
2. Empregaba **notación alfabética**:  diferente segundo se tratase de música vocal ou instrumental
3. Inicialmente emprega **ritmo libre** axustado á prosodia do texto; música e verso van unidos. Posteriormente, aparecen os **pés métricos** que se basan na duración longa ou curta das sílabas, sendo os máis comúns: *Yambo*, *Troqueo*, *Anapesto*, *Dáctilo*, (…)
4. **Métrica** é rica e complicada
5. A **melodía** responde á idea do *nomos* (ley), semellante a unha especie de patrón, esquema ou norma que rixe o sistema de composición
6. O sistema musical grego é **modal**, basado no uso do tetracordo descendente de 4 notas
7. Os **modos gregos**, están definidos polos tetracordos e segundo a posición destes reciben un nome ou outro, que ven definido pola colocación dos *semitonos* (e a súa relación interválica) e non polas notas que empregan. Os principais son:
   - Tetracordo *dórico* (T T S) = **modo dórico**, corresponde á oitava Mi-Mi
   - Tetracordo *frixio* (T S T) = **modo frixio**, corresponde á oitava Re-Re
   - Tetracordo *lidio* (S T T) = **modo lidio**, corresponde á oitava Dó-Dó
   - **Modo *mixolidio***, non emprega dous tetracordos iguais = oitava Si-Si
8. Os sons a partir dos cales se organiza o sistema musical grego, parten de relacións numéricas sinxelas definidas por Pitágoras a partir do *monocordio*
9. O sistema musical grego, recibe o nome de ***sistema diatónico teleion*** que comprende 2 oitavas, isto é está formado por 2 tetracordos
10.  A escala Mi-Mi é a máis importante: coincide coa afinación das cordas da *Kithara* e coñecíase tamén co nome de "Harmonía"

