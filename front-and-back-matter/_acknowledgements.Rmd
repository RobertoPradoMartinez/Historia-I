Este proxecto sae adiante partindo do esforzo de anos de incansable traballo pola miña parte e dende logo, non sería posible sen a axuda de toda aquela xente que durante este tempo se mantén ao meu carón, apoiando a miña labor docente no Conservatorio Profesional de Música de Viveiro (Lugo). 

Debo agradecer a John Gruber por ofrecer e compartir de xeito desinteresado o `Markdown`; a John MacFarlane por crear o `Pandoc` (<http://pandoc.org>) indispensable na conversión de Markdown a outros formatos; a Yihui Xie por crear `knitr` e `bookdown` sen os cales todo este traballo non sería posible de realizar.

Un agradecemento especial a Ulrik Lyngs por crear e desenvolver o modelo `oxfordown` que sirve de base na elaboración, maquetación e deseño deste traballo, sen o cal sería impensable dada a súa magnitude, e como non a J.J Allaire, fundador e CEO de [RStudio](http://rstudio.com) software empregado para a elaboración deste proxecto.


\begin{flushright}
Roberto Prado \\
Fene, A Coruña \\
2021
\end{flushright}
