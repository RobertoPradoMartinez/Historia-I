% Definición de Estilo:
% ---------------------

\subsubsection*{Concepto de estilo} \label{concepto-estilo}

Un estilo é un conxunto de trazos musicais comúns a un conxunto de obras e que definen unha tendencia musical, asociada habitualmente a un período ou a un xénero. Podemos falar, por exemplo, de un estilo de música medieval ou un estilo renacentista; ou ben un estilo operístico ou relixioso. O habitual, é unir ambolos dous conceptos: así falaremos, por exemplo, do estilo sinfónico romántico ou do estilo da ópera barroca.

Como xa vimos no punto \ref{audicion-coñecemento-musical} (p. \pageref{audicion-coñecemento-musical}) este concepto ven definido por unha serie de parámetros intrínsecos da música.


% Definición de Xénero:
% ---------------------

\subsubsection*{Concepto de xénero} \label{concepto-xenero}
O uso que se fai da música, o seu carácter, a súa función, o desempeño social, entre outros moitos aspectos, son factores característicos de un determinado xénero musical. Tamén se basea nos medios empregados para interpretar a música (instrumentos, cantantes, número de intérpretes, etc.). En certas ocasións, fai referencia a formas musicais que alcanzaron unha gran importancia e desenvolvemento en determinadas épocas, como é o caso da ópera ou a sinfonía.  

Hai unha gran variedade de xéneros musicais. De todos, teremos en conta os seguintes: 

\begin{itemize}
	
	\item \label{relixiosa-profana}
	\textbf{Música relixiosa $v.s$ profana}: \par
	Máis que o tema tratado, o que diferencia a música profana da relixiosa é o seu uso: a música relixiosa utilízase en contextos relixiosos (igrexas, cerimonias, etc.) mentres a música profana utilízase en contextos laicos (palacios nobiliarios, celebracións civís, etc.)  
	
	\item \label{vocal-instrumental}
	\textbf{Música vocal $v.s$ instrumental}: \par
	Atendendo aos medios, diferenciamos música vocal cando intervén a voz humana (con ou sen instrumentos) e música instrumental cando non intervén. Na música vocal pódese diferenciar como subxénero a música coral, cando se trata de un conxunto de voces non empregadas como solistas senón en coro.  
	
	\item \label{música-culta-popular}
	\textbf{Música culta $v.s$ popular $v.s$ tradicional}: \par
    A <<música culta>> axústase a unhas normas formais e harmónicas prefixadas que varían segundo a estética de cada época. Os seus autores, son coñecidos (polo menos a partir de certa etapa histórica) e os músicos que a interpretan con instrumentos convencionais, son profesionais. Esta etiqueta de "música seria" foi cuestionada, en moitas ocasións pola discriminación creada cara outros estilos e tipos de música. 
        
	A <<música popular>>, ata o século {\scriptsize XX} era sinónimo de música tradicional. A partir deste século empézase a identificar cada vez máis, coa música ligada á cultura urbana e aos medios de comunicación de masas. É o caso do \emph{jazz}, \emph{ragtime} ou o \emph{blues} na primeira metade do século; e o \emph{rock} ou o \emph{pop} na segunda metade. Neste caso, cando nos refiramos a <<música popular>> farémolo na acepción anterior ao século {\scriptsize XX}, como sinónimo de tradicional.

	A <<música tradicional>>, é a transmitida oralmente de xeración en xeración, nunha determinada rexión ou comunidade. A orixe é descoñecida e autoría --malia que non sempre-- anónima. Forma parte dos elementos característicos dunha rexión, comunicade, xeración, (\ldots) e polo tanto da súa tradición; goza de aceptación e enténdese como parte da propia cultura. A interpretación, realízase con instrumentos tradicionais.

\end{itemize}
