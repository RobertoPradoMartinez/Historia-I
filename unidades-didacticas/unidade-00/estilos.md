## Estilos {-}

Un estilo é un conxunto de trazos musicais comúns a un conxunto de obras, que definen unha tendencia musical asociada habitualmente a un período ou a un xénero. Así, hai un estilo renacentista ou un estilo romántico, tendo en conta o período musical, ou ben un estilo operístico ou relixioso se temos en conta o xénero. O habitual é unir ambos conceptos: temos así, por exemplo, o estilo sinfónico romántico, o estilo de ópera barroca, etc. 

Un dos propósitos da Historia da música é definir os estilos que se sucederon no tempo, desenvolvendo así unha historia dos estilos musicais.

Para determinar eses trazos de estilo, hai que basearse en diversas cuestións musicais, entre elas as seguintes:

- Melodía
- Ritmo 
- Textura
- Armonía
- Instrumentación
- Forma musical
