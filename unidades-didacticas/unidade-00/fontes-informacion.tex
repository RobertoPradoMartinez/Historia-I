% 
% FONTES PARA O ESTUDO DA HISTORIA DA MÚSICA:
% -------------------------------------------
\subsection*{A ORIXE DA MÚSICA} \label{sub:fontes}

Podemos afirmar, que a actividade musical é tan antiga como a especie humana. Se ben é certo, que case todos os libros sobre historia da música, comezan narrando as circunstancias da Música na Idade Media, este feito transmite a idea de que a orixe da música na cultura occidental está relacionado co canto gregoriano, deixando á marxe as manifestacións musicais anteriores; ata hai ben pouco, eran contados os manuais que trataban a importancia da cultura musical da Antiga Grecia. Que pasa entón coa música anterior? Que sabemos sobre as danzas e os "concertos cortesáns" da época dos faraóns? Que instrumentos empregaban nas celebracións funerarias e nas ofrendas aos deuses? 

\subsubsection*{Fontes de información: clasificación e tipos} \label{fontes-clasificacion}

Salvo a época prehistórica, da que só se teñen vagas nocións por restos de posibles instrumentos atopados en xacementos e por pinturas rupestres, o coñecemento da música das culturas antigas ven dado polo que denominamos <<fontes de información>>, que obedecen á clasificación e tipos seguintes:

%\begin{concepto}[Clasificación e tipos de fontes de información][clasificacion-fontes]

\begin{description}
	\item
	[Primarias.] Conteñen información orixinal que foi publicada por primeira vez e non foi filtrada, interpretada ou avaliada por ninguén máis. Son produto dunha investigación ou dunha actividade creativa: monografías, libros, publicacións en serie (periódicos, revistas etc.), actas de congresos, teses doutorais, traballos fin de grao, (\ldots) 
	\item
	[Secundarias.] Conteñen información primaria, sintetizada e reorganizada. Están especialmente deseñadas para facilitar e maximizar o acceso ás fontes primarias ou aos seus contidos. A través deste tipo de fontes podemos acceder ás primarias cando non é posible acceder por unha ou outra razón, ampliando así o contido da información dunha fonte primaria: catálogos de bibliotecas, bibliografías comerciais, índices de publicacións periódicas, índices de citas, (\ldots)
	\item
	[Terciarias.] Conteñen información sobre as fontes secundarias. Polo xeral, son listados que fan referencia a documentos secundarios. A maneira máis sinxela de entendelo, sería pensar nunha bibliografía de bibliografías. Son exemplos deste tipo de fontes, as guías de bases de datos, guías de obras de referencia e bibliografía de bibliografías, entre outras.
\end{description}

%\end{concepto}

Na \textbf{historiografía} denomínanse «fontes» a todo o que aporta información para o estudo dunha determinada cultura. 
Para o caso, debemos coñecer agora que tipos de fontes imos ter en conta, no estudo da música das diferentes culturas e civilizacións (ver cadro \ref{desc.fontes}).
No caso da Historia da Música das Civilizacións da Prehistoria e a Antigüidade, as fontes son moi variadas. Así, falaremos de fontes de tipo iconográfico, como pinturas e esculturas; documentos escritos, como xeroglíficos e inscripcións en tumbas ou templos; literarios como a Biblia, (entre outros); restos arqueolóxicos, como é o caso de fragmentos de instrumentos desa época atopados en sarcófagos.


%Dentro do noso ámbito de estudo, consideramos as seguintes fontes de información:
\begin{caja}[Fontes de información]
\begin{description} \label{desc:fontes}
	\item
	[Arqueoloxía.] Os restos arqueolóxicos proporcionan información sobre a música de épocas antigas. Os máis importantes son os instrumentos musicais, ou partes deles, que non se destruíron co paso do tempo; pero tamén se atopan restos de edificios e lugares onde se interpretaba música e danza. Entre os restos arqueolóxicos atópanse tamén as mostras máis antigas de notación musical.
	\item
	[Iconografía.] A pintura, a escultura e outras obras das artes visuais proporcionan información sobre instrumentos musicais, contextos e prácticas de interpretación, danzas, etc.
	\item
	[Literatura.] Entendida como o conxunto de todo o escrito, ofrece abundante información musical: algunhas fontes literarias describen escenas ou pensamentos musicais e tamén ideas sobre música; os textos da música vocal indican a estrutura rítmica, malia que non se conserven as melodías. Dentro da literatura hai que incluír tamén as obras técnicas sobre música como tratados, métodos, etc.
	\item
	[Etnomusicoloxía.] O estudo das músicas de tradición oral actuais, pode axudar á comprensión da actividade musical antiga. Aínda que non é correcto supoñer que en condicións de vida iguais desenvólvense culturas musicais iguais, ás veces o coñecemento das músicas tradicionais actuais pode proporcionar detalles sobre técnicas de interpretación de instrumentos antigos ou sobre movementos de danza, por exemplo.

\end{description}
\end{caja}

 
%\sidenote{O primeiro período do que se pode dicir algo é o da Prehistoria, aínda que non existen fontes musicais directas. Por iso, a análise directa da música é imposible e só podemos basear as nosas afirmacións en hipóteses baseadas en diversas fontes secundarias. No caso da Prehistoria estas fontes non inclúen fontes escritas, só organolóxicas (restos de instrumentos), iconográficas (representacións pictóricas) e etnolóxicas (comparacións con tribos actuais que teñen unha forma de vida similar á Prehistoria).}
  
Despois de achegarnos ao significado da música, comezaremos o estudo da súa historia desde un punto de vista cronolóxico
%\sidenote{Comezaremos polas primeiras manifestacións musicais das que temos novas.}
. 