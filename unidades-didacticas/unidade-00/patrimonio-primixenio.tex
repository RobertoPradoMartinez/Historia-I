%
% ORIXES DA MÚSICA: PATRIMONIO PRIMIXENIO
% ---------------------------------------
\subsection{Patrimonio musical primixenio} \label{sub:patrimonio}

Dentro das fontes organolóxicas que forman parte do patrimonio musical primixenio, atopamos unha serie de instrumentos musicais moi rudimentarios, recuperados en diferentes escavacións arqueolóxicas. A dificultade de coñecer realmente a organoloxía empregada na prehistoria é debida á utilización de materiais perecedoiros na construcción dos instrumentos musicais, que presentan maior degradación co paso do tempo.

A percusión corporal, percutores de pau, pedras de entrechoque, axóuxeres (pedras, madeiras, láminas de metal, area, \ldots); raspadores, aerófonos feitos de canas de ósos; tambores a partires de troncos de árbores; trompas feitas de cornos de animais e arpas feitas de arcos de frecha, \ldots forman parte do gran catálogo de instrumentos primixenios da prehistoria.

Pouco podemos dicir en cambio, das fontes musicais. Probablemente empregasen escalas de dous a sete sons, algo semellante ás escalas pentatónicas. En canto ás melodías, sabemos que eran curtas e sen complexidades, máis ben sinxelas, empregando intervalos básicos de cuartas, quintas e oitavas. Do estudo etnolóxico comparado de tribus da actualidade, deducimos que é probable que empregasen algún tipo de polifonía simple con bordón\sidenote{O \textbf{bordón} consiste nunha nota mantida, soando á vez que a melodía.} ou heterofonía\sidenote{A \textbf{heterofonía}, neste caso fai referencia a dúas liñas melódicas con pequenas variantes.}

Algúns exemplos organolóxicos deste patrimonio, podemos observalos a continuación.

\begin{multicols}{2}

\begin{Figura}
    \centering
    \includegraphics[width=0.9\textwidth]{../figures/ud-00/frauta-oso.jpg}
    \captionof{figure}{Aerófono prehistórico.}
    \label{fig:frauta-oso}
\end{Figura}

\end{multicols}
