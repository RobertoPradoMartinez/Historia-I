% 
% PERIODIZACIÓN NA HISTORIA DA MÚSICA:
% ------------------------------------
\subsection{Períodos da historia} \label{sub:periodizacion}

Ao longo da historia, ---especialmente na dos feitos culturais como a música--- os cambios prodúcense lentamente, sen acontecementos tan decisivos que xustifiquen un cambio brusco de etapa. A división da historia en períodos, resulta de gran utilidade para facilitar o seu estudo e coñécese comunmente como <<periodización>>. 

A división en etapas ---períodos--- da historia, ten a súa orixe nos humanistas europeos do Renacemento, época na que tamén aparecen as primeiras historias da arte. A historia da música é moi posterior: os primeiros libros apareceron a finais do século {\scriptsize XVIII}, e o desenvolvemento da  <<historiografía musical>> é principalmente do século {\scriptsize XIX}. Esta aparición tardía, fai que a Historia da música adopte habitualmente as periodizacións de outras disciplinas, principalmente da Historia da arte.

\begin{concepto}[\textit{Idades da historia}]
A historia divídese comunmente en catro períodos (idades) que debemos coñecer:
\begin{description}
\item
  [Idade Antiga:] [$\Rightarrow$ {\scriptsize V} d.c]. A maior parte das culturas antigas non escribiron a súa música e as escasas notacións musicais que existen son practicamente descoñecidas, coa excepción importante da Grecia helenística (a partir do século {\scriptsize IV} a.c).\\
  Para a historia da música occidental, o máis interesante desta época son as teorías gregas sobre a música, que influíron de forma importante na música europea medieval, renacentista e barroca.
\item
  [Idade Media:] [{\scriptsize VI} $\Rightarrow$ {\scriptsize XV}]. O seu comezo sitúase na disgregación dos territorios occidentais do Imperio Romano
  (naturalmente, esta é unha perspectiva eurocéntrica). As comunicacións entre eses territorios redúcense, a inestabilidade é grande e os desenvolvementos culturais teñen que partir ás veces de cero.\\
  Aínda que hai moitos datos sobre a música europea occidental neste período, o máis relevante, será a aparición da notación musical no século {\scriptsize X} e sobre todo a notación sobre liñas paralelas a partir do século {\scriptsize XI}.
\item
  [Idade Moderna:] [{\scriptsize XVI} $\Rightarrow$ {\scriptsize XVIII}]. Varios acontecementos marcan o comezo desta etapa, principalmente a desaparición do imperio bizantino (continuador do romano) e a chegada de Colón a América.
  Culturalmente, a fin da Idade Media está condicionada polo movemento humanista, que predomina no Renacemento. A nomenclatura <<antiga>>, <<media>> e <<moderna>> para designar as tres etapas históricas atribúese a destes humanistas, que estrañaban o esplendor cultural dos antigos gregos e romanos, desprezando a época intermedia entre que os separaba.\\
  A música desta época é ben coñecida en xeral; será entón cando se produce o desenvolvemento do sistema tonal, que terá o seu máximo esplendor no Barroco tardío e o Clasicismo.
\item
  [Idade Contemporánea:] [{\scriptsize XIX} $\Rightarrow$ {\scriptsize XXI}]. O seu comezo sitúase na Revolución Francesa (que seguiu á norteamericana e precede a outras revolucións europeas). O paso do Antigo ao Novo Réxime, consecuencia destas revolucións, produce unha configuración social nova, na que o músico deixa de estar ao servizo exclusivo da aristocracia para converterse en artista independente.\\
  A música desta etapa, é a máis coñecida e predominante nos programas de estudo e repertorios actuais.
\end{description}

\end{concepto}

A historia dos feitos culturais (entre eles a música) segue unha periodización creada principalmente para a historia da arte\sidenote{arquitectura, escultura e pintura sobre todo} tal como podemos ver na táboa \ref{tab:periodos-culturais}, se ben non é do todo válida para a música.

\begin{longtable}[]{@{}ll@{}}
\toprule()
Período ou etapa & Cronoloxía \\
\midrule()
\endhead
Románico & X- XII aprox. \\
Gótico & XII- XV \\
Renacemento & XV- XVI \\
Barroco & XVII- XVIII \\
Neoclasicismo & XVIII e comezo do XIX \\
Romanticismo & final do XVIII e parte do XIX \\
Positivismo e Realismo & final do XIX \\
\bottomrule()
\caption[Períodos da historia cultural]{Periodización da historia dos feitos culturais.}
\label{tab:periodos-culturais}
\end{longtable}

De estas etapas, as dúas primeiras sitúanse na Idade Media, as tres seguintes na Idade Moderna e as últimas na Contemporánea. O século {\scriptsize XX} e o que levamos do {\scriptsize XXI}, non presentan unha periodización estable debido á súa proximidade temporal. 
Por que non é válida de todo esta periodización na Historia da Música? Pois ben, na Idade Media, a música segue unha evolución diferente ás artes plásticas e polo tanto non sería correcto, falar dunha música románica e dunha música gótica\sidenote{Non confundir con este "neoestilomusical" do século {\scriptsize XX}}; 
Renacemento e Barroco si son válidos, malia que o segundo cada vez está máis cuestionado, e o primeiro está bastante claro onde finaliza, mais non tanto onde comeza. 
O Neoclasicismo, na música denomínase simplemente <<Clasicismo>> e o Positivismo e Realismo non existen, salvo derivacións posteriores como o <<Verismo>> italiano.

\begin{concepto}[\textit {Períodos da historia da música}]
As etapas da música europea occidental, que consideraremos ao longo deste curso, son as seguintes:
\begin{description}
\item
  [Idade Media:]  [{\scriptsize V} $\Rightarrow$ {\scriptsize XV}] abrangue desde as primeiras mostras de música escrita aos inicios do século {\scriptsize XV}.
\item
  [Renacemento:] [1420 (apróx.) $\Rightarrow$ 1600], con un punto de cambio de estilo e técnica preto do 1500.
\item
  [Barroco:] [1580 $\Rightarrow$ 1720] o cambio de estilo notarase máis a partir do 1600 e a súa fin ---confundida co nacemento do Clasicismo---, situarase preto de 1720.
\item
  [Clasicismo:] [1720 $\Rightarrow$ 1820] apaarecen as primeiras mostras do estilo clásico.
\item
  [Romanticismo:] [1820 (apróx.) $\Rightarrow$ fins do {\scriptsize} XIX] con varias etapas diferenciadas.
\item
  [Música contemporánea:] [1890 $\Rightarrow$ s.{\scriptsize XXI}] coincide coas obras de madurez de Mahler, Debussy e outros, se ben o cambio máis destacado será cara 1907 coa aparición da <<atonalidade>>. Ás veces a expresión <<música contemporáne>> utilízase só, para a creada con posterioridade a 1945.

\end{description}
\end{concepto}


Os períodos posteriores ao Renacemento, estudarémolos seguindo a periodización por séculos, isto é; veremos o contexto histórico, social e cultural, etc. dos séculos {\scriptsize XVII}, {\scriptsize XVIII}, {\scriptsize XIX} e {\scriptsize XX} respetando deste xeito, as convencións seguidas por outros autores.