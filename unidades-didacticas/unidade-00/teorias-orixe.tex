%
% ORIXES DA MÚSICA: PREHISTORIA MUSICAL
% -------------------------------------
\subsection{Teorías sobre a orixe da música} \label{sub:teorias}

Despois de achegarnos ao significado da música, ás fontes de información e coñecidos os períodos da historia da música, comezaremos o estudo da súa historia seguindo un punto de vista cronolóxico, atendendo ás teorías sobre a súa orixe.


Adóitase situar o comezo da historia no momento da aparición da escritura, hai uns 6000 anos aproximadamente; o período anterior denomínase Prehistoria. Aínda que está constatada a existencia de actividade musical durante a prehistoria, descoñécese que música se facía entón dado que non existen fontes musicais directas; polo tanto a análise directa da música non é posible, e tan só podemos contar con hipóteses baseadas en diversas fontes secundarias. 
No caso da Prehistoria, teremos en conta as fontes de información organolóxicas, iconográficas e etnolóxicas, isto é; restos de instrumentos, representacións pictóricas e comparacións con tribos actuais\sidenote{A \textbf{etnomusicoloxía} aplicada, pretende estudar a música de pobos e tribus non occidentais; pigmeos, bosquimáns, indíxenas do Brasil, \ldots} que viven ou teñen un grao de desenvolvemento semellante ao da prehistoria.

Desde a súa orixe, a música é un fenómeno moi complexo que está formado por diferentes parámetros e manifestacións que xorden na historia da humanidade de xeito progresivo. Roland de Candée establece cinco fases na aparición e creación da música:

% Creamos un diagrama sobre as teorías
% ------------------------------------
\begin{center}
  \smartdiagram[descriptive diagram]{
  {Primeira,{Ritmos rudimentarios de percusión corporal con idiófonos sinxelos (pedras, paus, etc.)}},
  {Segunda, Imitación de ritmos e ruídos imitando sons da natureza},
  {Terceira, Maior intensidade e variedade de timbres},
  {Cuarta, Fabricación de instrumentos $\Rightarrow$ mellora da calidade do son e expresión musical},
  {Quinta, {Sociedades máis complexas, colectivas $\Rightarrow$ o son adquire un significado.}
  }}
\end{center}
% ---

\begin{caja}[Algunhas teorías sobre a orixe da música]

Dos resultados obtidos da análise dos datos das diversas fontes de información, baralláronse varias teorías sobre a orixe da música. 
	\begin{description}
	\item
	[Teorías logoxénicas.] Consideran a música como un elemento de comunicación asociado á linguaxe. Esta teoría parte da base do uso de manifestacións acústicas espontáneas para expresar sentimentos básicos; o balbucido dun bebé ou certos sons guturais, son algúns exemplos.
	\item
	[Teorías quinéticas.] Defenden a idea de que o corpo é en si mesmo un instrumento musical, dado que dispón de cordas vocais e instrumentos de percusión corporal.
	\item
	[Teorías máxico-relixiosas.] A principios do século {\scriptsize XX}, considerábase que a arte rupestre era un xeito de tentar controlar os animais. Esta teoría, supón que do mesmo xeito que a arte rupestre podía ter esa función máxico-relixiosa, tamén os sons poderían adquirir esa función.
	\item
	[Teorías fisiolóxico-comunicativas.] Certos autores consideraban que os sons poden empregarse para localizarse na escuridade ou comunicarse a distancia como se fai hoxe en lugares de difícil acceso a causa da orografía do terreo.  
	\end{description}

Outras teorías, basean a orixe da música na \textbf{coordinación para o traballo} colectivo ---caso do folclore europeo--- tal como defende Karl Büchner.

\end{caja}
