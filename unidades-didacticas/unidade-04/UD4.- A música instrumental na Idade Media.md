### A música instrumental na Idade Media

O uso de instrumentos musicais na Idade Media está constatado por numerosas fontes de información iconográficas (pinturas, miniaturas, esculturas) e tamén literarias. Con todo, é moi escasa a música que se conserva para uso instrumental. As razóns principais desta ausencia son diversas: unha delas é que amúsica instrumental transmítese exclusivamente de forma oral, dado que os xograres e _ministriles_ (intérpretes de instrumentos) descoñecían polo xeral a notación musical; outra das razóns é que posiblemente, os instrumentistas realizasen versións adaptadas da música vogal e, igualmente non se escribían. Tampouco está claro cal podería ser o uso dos instrumentos na música vogal, especialmente nas cancións: tanto podían dobrar a voz, variándo a melodía e creando así unha textura heterofónica[^def:heterofonía] ou ben podían improvisar «interludios[^def:interludio] » entre estrofa e estrofa a partir da melodía destas.

Consérvanse algunhas pezas puramente instrumentais, todas elas danzas. As fontes principais son dúas: un manuscrito francés do século XIII que inclúe oito danzas e un italiano do XIV, que inclúe quince. Hai algunhas pezas máis en manuscritos ingleses, pero o total non chega ás trinta pezas.

A maior parte destas danzas reciben o nome de [**estampida**][wiki:Estampida] (en francés _estampie_, en italiano _istampitta_). O exemplo máis coñecido é a canción [*Kalenda maia*][au:Kalenda] ,  atribuída ao trobador [Raimbaut de Vaqueiras][wiki:Rimbaut] (c. 1150-1207). Formalmente constan dunha serie de seccións que se repiten, en forma AA BB CC DD … ao estilo do _lai_ e da *secuentia*; estas repeticións alternan o final dando lugar a dous finais chamados aberto e pechado; o segundo, remata na nota final do modo e o primeiro en calquera outra nota.

Algunhas das danzas do manuscrito italiano, como o [*Lamento di Tristano*][au:Lamento] ou a [*Manfredina*][au:Manfredina] divídense en dúas partes, a primeira máis grave e lenta e a segunda máis rápida. Este costume continuará no Renacemento e desenvolverase posteriormente nas _suites_ barrocas.


<!--Enlaces á audicións: -->
[au:Kalenda]: https://open.spotify.com/track/3Dxbco3zdshEQe3JqmrDJt?si=f1a8f8deaffe4a25 "enlace á audición"
[au:Manfredina]: https://open.spotify.com/track/2XlLRKS5U6DER2z69sDnkF?si=380ae904992c427d "enlace á audición en Spotify"
[au:Lamento]: https://open.spotify.com/track/2XlLRKS5U6DER2z69sDnkF?si=380ae904992c427d "enlace á audición en Spotify"

<!--Enlaces á wikipedia: -->
[wiki:interludio]: https://es.wikipedia.org/wiki/Interludio "Consulta a definición de interludio na wikipedia"
[wiki:Estampida]: https://es.wikipedia.org/wiki/Estampida "enlace á wikipedia"
[wiki:Rimbaut]: https://es.wikipedia.org/wiki/Raimbaut_de_Vaqueiras "Accede á páxina de wikipedia"

<!-- Notas ao pé: -->
[^def:heterofonía]: Provén do termo grego *heterophonia*, composto de *heteros* que significa "outro, desigual, distinto" e *phonos* que quere dicir "son, melodía".
[^def:interludio]: Un interludio ou *intermezzo*  fai referencia na música vocal, a unha parte dunha canción que se sitúa na metade do tema, ou despois da segunda vez que aparece o estribillo cara ao final da canción; na música instrumental ten o mesmo significado e forma. O termo foi utilizado xa na Idade Media; posteriormente no Renacemento polos Mestres cantores, e entre o século XV e o XVIII, fai referencia a unha sección de transición entre súas composicións.