### A polifonía medieval nos reinos hispánicos

Os reinos cristiáns hispánicos desenvolven a polifonía simultaneamente ao resto de Europa. Entre os moitos códices (libros manuscritos) que conservan pezas polifónicas medievais destacan os seguintes:
-  _Codex Calixtinus_ (século XII), con pezas representativas da polifonía aquitana.  
- _Códice das Huelgas_ (ss. XIII-XIV), que contén principalmente motetes de estilo _Ars Antiqua_. Consérvase no mosteiro feminino burgalés das Huelgas, onde se copiou e probablemente se creou gran parte do seu contido, empregado nas cerimonias relixiosas do propio mosteiro.
- _Llibre Vermell de Montserrat_ (s. XIV); contén pezas que se interpretaban no mosteiro de Montserrat, que era un importante centro de peregrinación. Hai pezas tanto monódicas como polifónicas e entre estas últimas hai _conductus_ e _virelais_.
