### Organoloxía medieval

As diferentes fontes de información iconográficas e literarias, presentan multitude de instrumentos que se utilizaban na música medieval. Así, dentro da organoloxía da época destacaremos instrumentos de corda como laúdes, guitarras, salterios, arpas; as *viellas*, o rabel e a zanfona (*organistrum*); frautas, albogues, chirimías, trompetas e trompas, dentro dos aerófonos e unha gran variedade de tambores, timbais, sistros e campaíñas (...) dentro dos de percusión.

Entre as fontes conservadas, atopamos as miniaturas dos códices das *Cantigas de Santa María*

![Instrumentos musicais nas miniaturas dun dos
códices das Cantigas de Santa María.](https://www.franciscocallejo.es/hm4/monodiaprofana/instrumentos.png "Miniatura dun dos códices das Cantigas de Santa María")



#### Cordófonos
Entre os instrumentos de corda, diferenciaremos ente:
1. corda pulsada: 
	- de mastro (mástil), como o [laúde](https://gl.wikipedia.org/wiki/La%C3%BAde)[^def:Laúde] e a [guitarra](https://es.wikipedia.org/wiki/Guitarra)[^def:Guitarra] 
	- sen mastro, como os diversos tipos de [cítaras](https://es.wikipedia.org/wiki/C%C3%ADtara) pulsadas ou percutidas, chamadas xenericamente **salterios**; e unha gran variedade de **arpas**. 
2. corda "fregada":
	- *viellas*, antecedentes das violas e violíns; 
	- o **rabel**, de orixe árabe, empregado na península Ibérica e noutras zonas de Europa. 
	- a **zanfona** (coñecida tamén como _organistrum_),  que produce o son por medio dunha roda manexada con manivela que roza as cordas; en lugar de pisar directamente as cordas cos dedos, utilízase un teclado sinxelo.

[^def:Laúde]: Instrumento de cordas punteadas e corpo alongado, de forma semellante á dunha pera partida á metade longitudinalmente. O mastro ten trastes e o clavijero está xeralmente dobrado cara atrás en ángulo recto.  O laúde medieval é orixinario do mundo árabe do século XIII; foi introducido en Europa na época da conquista e ocupación de España polos mouros (711-1492). O dorso redondeado do laúde constrúese unindo tiras de madeira estreitas e delgadas; a abertura acústica da tapa superior xeralmente está tallada e adornada. Os trastes de tripa están atados ao redor do mastro e proporcionan un timbre máis brillante, como o das cordas ao aire, en lugar do son amortecido das cordas presionadas cos dedos directamente contra o diapasón. O laúde antigo, pulsábase cun plectro e tiña catro ordes dobres de cordas; no século XV aumentóuselle unha quinto orde dobre.

[^def:Guitarra]: Instrumento de cordas parente do laúde, con trastes, con costelas curvas formando unha cintura na parte media do corpo e con tapa posterior plana ou lixeiramente curva. Instrumentos moi antigos de características similares pero polo xeral con corpo pequeno e mastro longo aparecen representados en esculturas e pinturas murais das culturas antigas de Asia Central, Mesopotamia e Exipto; instrumentos dese tipo aínda poden atoparse en moitas partes do mundo. Variantes con corpo ovalado ou con cintura tamén son frecuentes na iconografía medieval, pero non foi senón ata finais do século XV que apareceu un instrumento reconocible como un prototipo da guitarra moderna. As primeiras guitarras eran máis pequenas que a guitarra moderna e que a *vihuela* española contemporánea, pero similares nos outros aspectos. As partes superior e inferior da caixa acústica (os “ombreiros” e as “cadeiras”) tiñan aproximadamente as mesmas dimensións e a caixa era pouco profunda; contaba con catro cordas dobres de tripa afinadas en intervalos de cuarta, terceira e cuarta, un diapasón plano e clavijas proxectadas cara atrás da cabeza. Igual que o laúde, tiña trastes movibles de tripa atados ao redor do mastro, unha ponte, un cordal pegado á tapa superior e unha soa abertura redonda de son no centro da tapa superior, adornada cunha rosa decorativa. Estas rosas non se tallaban en celosía sobre a tapa superior como no laúde, senón que consistían en elaborados traballos de incrustación, formando un mosaico de deseños xeométricos mediante pequenísimas pezas de madeira pegadas á base. A guitarra de catro cordas era chamada *guiterne* en Francia e en Inglaterra coñecíase como *gittern*, aínda que non tiñan relación co instrumento medieval do mesmo nome que contaba con dúas aberturas de son en forma de *efe*.

#### Aerófonos
Entre os aerófonos, atopamos e diferenciamos:
1. de madeira:
	- **frautas**, tanto rectas como traveseras; 
	- o **albogue** (de lengüeta simple)
	- as **chirimías** (de legueta doble) 
	Moitos destes instrumentos construíanse en varios tamaños para poder así chegar a distintas tesituras.
2. de metal: eran _naturais_ (non utilizaban ningún tipo de válvula), co que podían realizar soamente os harmónicos naturais do seu son base: 
	- **trompetas** (rectas) 
	- **trompas** (curvas ou enroscadas).

Forman parte dos aerófonos, os diversos tipos de **órganos**; os máis habituais eran os **portativos**, que se levaban normalmente colgados e podían utilizarse en desfiles; os **positivos**, máis grandes que os portativos, situábanse sobre unha mesa ou outro tipo de soporte.

#### Membranófonos e idiófonos.
Este tipo de instrumentos eran moi frecuentes na música medieval, especialmente nas danzas.
1. Os membranófonos, clasifícanse en simples ou dobres, abertos ou pechados, e tiñan unha ou dúas membranas, abarcando varios tamaños: 
	- **tambores**: de menor tamaño e portátiles,
	- **timbales**: de maior tamaño, que normalmente se transportaban a lombos de cabalos;
2. Utilizábase tamén unha gran diversidade de idiófonos: **campás** e **campaíñas**, **sonajas**, **sistros**, (entre outros).

En moitas ocasións, era habitual que un mesmo músico (instrumentista) tocase á vez a frauta e o tambor; é o caso do coñecido tamborileiro que perdura ata os nosos días na cultura de Castela e León.
