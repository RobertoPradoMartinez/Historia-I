### Características da música do Renacemento
<!-- Entregado: -->
Dentro da música do período, cada escola mantén unhas características en relación ao número de voces, cadencias empregadas, textura, modos, (...) que a diferencia sobre as outras.

#### Ritmo
- **Rítmicamente**, as obras simplifícanse fuxindo das complexidades da Idade Media. 
- A isorritmia utilízase unicamente en celebracións relixiosas solemnes e mantense só durante o século XV. 
- Emprégase a **indicación de compás** ao comezo dunha partitura, aínda que **non se fai uso das liñas divisorias**. 
- O sistema de medida mantén os conceptos de *tempus* e *prolatio* herdados desde o XIV, evolucionando ao longo do período. 
- O tipo de **pulsación** preferido é o chamado *tactus*, sucesión de pulsos regulares. Ademais desta idea de pulsación interveñen outros enriquecementos rítmicos, especialmente no primeiro renacemento, con numerosas síncopas, hemiolias e outras irregularidades. 
- Conforme avanza o período, o **ritmo armónico** cobra importancia, especialmente na Escola Romana.

#### Melodía
- As **melodías son fluídas e sinxelas**, estruturadas segundo a respiración natural, e menos artificiais que no Medioevo. 
- Móvense maioritariamente por graos e saltos consonantes, sendo o seu ámbito reducido. 
- Utilizan pequenas células ou motivos que se reelaboran ao longo do discurso musical.
- **Utilízanse os antigos modos**, ampliados a doce a metade de século grazas aos teóricos [Glareanus](http://es.wikipedia.org/wiki/Glareanus) e [Zarlino](http://es.wikipedia.org/wiki/Gioseffo_Zarlino) (ao considerar a existencia dun si bemol constante no lido daría lugar á aparición do jónico ou modo de do; o mesmo feito dará lugar á consideración dun eólico ou modo da diferenciado do dórico). 
- Os compositores empregan cada vez con máis liberdade as notas alteradas (que non pertencen ao modo no que está escrita a obra) e vaise preparando o tránsito da vella arquitectura modal ao sistema bimodal moderno. 
- As notas non escritas e que se elevan para dar lugar a sensibles dos modos dan lugar a un sistema de [*musica ficta*](http://es.wikipedia.org/wiki/M%C3%BAsica_ficta) (ficticia, xa que está fóra do ámbito creado por Guido d'Arezzo), que se basea nunhas regras estritas aínda que non do todo coñecidas por nós.

#### Textura
Existen dous tipos de textura a ter en conta na música do Renacemento:
   - **Polifónica**, contrapuntística ou imitativa: baseada na idea da imitación a intervalos armónicos regulares e na independencia rítmica das voces.
   - **Homofónica** (ou, con máis propiedade, homorrítmica): as voces marchan xuntas formando acordes; é a textura propia de xéneros como [*a chanson*,](http://es.wikipedia.org/wiki/Chanson) a [*frottola*](http://es.wikipedia.org/wiki/Frottola) ou a [panxoliña.](http://es.wikipedia.org/wiki/Villancico) É habitual que nestas composicións existan algúns fragmentos contrapuntísticos, dependendo do compositor de que se trate.

Como exemplo, observaremos as dúas obras seguintes que son, en realidade, a mesma. [Heinrich Isaak](https://es.wikipedia.org/wiki/Heinrich_Isaac "ver biografía") escribiu dúas versións de [*Innsbruck, ich muss dich lassen* ](https://open.spotify.com/track/0NV7LoDEYyMj1i6QQxJsY8?si=fb62decbf0d947fa "Enlace á audición en Spotify")(Innsbruck, debo abandonarte), unha homofónica, coa melodía na voz superior, e outra polifónica (*Gross* *lei muss ich tragen*), partindo dun canon a dous entre as voces intermedias. Na [interpretación](http://open.spotify.com/track/6sFWmiPy6R5EeOC58TXO9Y) que escoitamos, ambas as posibilidades van seguidas, o que facilita a comprensión das diferenzas entre os dous tipos de textura empregados no Renacemento.

#### Harmonía
- Ordénase e regúlase o uso de **notas auxiliares á harmonía** (floreos, notas de paso, retardos, etc.)
- Prevalece a textura a catro ou máis voces mixtas de igual importancia, que presentan por igual os motivos musicais nunha **textura de contrapunto imitativo**. 
- En canto ás voces, aumenta o seu ámbito en relación ao habitual da Idade Media. As utilizadas son *superius* ou *cantus*, *contratenor altus*, *tenor* e *contratenor bassus*.
- É frecuente empregar **motivos recorrentes** (pequenas células ou ideas melódicas que se presentan unha e outra vez na obra, suxeitas a pequenas elaboracións).
- A polifonía considérase verticalmente, polo que a concepción sucesiva das voces que se utilizaba na Idade Media substitúese por unha concepción simultánea, pasando do horizontal ao vertical.
- Non hai diferenciación entre música totalmente instrumental ou vocal; toda a música instrumental pódese cantar e viceversa. 
- De igual forma, pódese dobrar (ou non) as voces con instrumentos, aínda que non existe especificidade instrumental aínda (calquera instrumento podería dobrar calquera voz, sempre que corresponda á súa tesitura).

#### Notación
Respecto da notación, non hai ningunha achega, senón unha **simplificación** da herdanza recibida. 
- Aparece a "nota branca" baseada nos principios da nota mensural da nota negra, o que permite crear novos ritmos, formación de grupos irregulares, cambios de compás, etc.

#### Estilo
Utilízase **un mesmo estilo** para a música relixiosa e a profana.

#### Relación texto-música

No que se refire á relación texto-música, esta expresa os contidos do texto sen dificultar a súa comprensión. 
- Nace o termino [*música reservata*](http://es.wikipedia.org/wiki/Musica_reservata) (termo quizais acuñado por Josquin des Prez), para referirse a aquela música que trata de traducir o máis fielmente posible o sentido do texto. Aplicada ao xénero profano dará lugar aos madrigalismos.

[[UD5.- Formas musicais do Renacento]]